ESTATUTS DE L'ASSOCIACIÓ
======================
adaptats a la Llei Orgànica 1/2002, del 22 de març, Reguladora del Dret d\u2019Associació

Capítol 1r. La denominació, les finalitats i el domicili
----------------------------
###Article 1r
Amb la denominació Asociacion para la divulgación e investigación de la tecnología (ADIT), es constitueix a Palma de Mallorca l\u2019associació, que a l\u2019empara de l\u2019article 22 de la Constitució, regularà les seves activitats d\u2019acord amb la Llei 1/2002, del 22 de març, i els seus estatuts.
L\u2019associació tendrà una duració indefinida.
###Article 2n
Les finalitats de l\u2019associació són:
1. Democratitzar l\u2019acces a les tecnlogies de fabricació digital.
2. Promoure l\u2019investigació i el desenvolupament de les tecnologies de fabricació digital.

En queda exclòs qualsevol ànim de lucre.
###Article 3r
El domicili de l\u2019associació s\u2019estableix a Palma de Mallorca, i radica al carrer  Calle Carlos I, núm. 2 . L\u2019àmbit d\u2019actuació de l\u2019associació se circumscriu a les Illes Balears.

Capítol 2n. El membres de l\u2019associació, els seus drets i les seves obligacions
-------------------------------
###Article 4t
Poden formar part de l\u2019associació totes les persones de més de 18 anys. Hauran de presentar una sol·licitud per escrit a la Junta Directiva, la qual prendrà una decisió sobre això en la primera reunió que tingui lloc i la comunicarà en l\u2019Assemblea General més immediata.
###Article 5è
Són dret dels membres de l\u2019associació:
1. Assistir amb veu i vot a les reunions de l\u2019Assemblea General.
2. Elegir o ser elegit per als llocs de representació o per exercir càrrecs directius.
3. Exercir la representació que se\u2019ls confereixi en cada cas.
4. Intervenir al govern i les gestions, als serveis i les activitats de l\u2019associació, d\u2019acord amb les normes legals i estatutàries.
5. Exposar a l\u2019assemblea i a la Junta Directiva tot el que considerin que pugui contribuir a fer més plena la vida de l\u2019associació i més eficaç la realització dels objectius socials bàsics.
6. Sol·licitar i obtenir explicacions sobre l\u2019administració i la gestió de la Junta Directiva o dels mandataris de l\u2019associació.
7. Rebre informació sobre les activitats de l\u2019associació.
8. Fer ús dels serveis comuns que l\u2019associació estableixi o tingui a la seva disposició.
9. Formar part dels grups de treball.
10. Posseir un exemplar dels estatuts.
###Article 6è
Són deures dels membre de l\u2019associació:
1. Ajustar la seva actuació a les normes estatutàries.
2. Complir els acords de l\u2019Assemblea General i les normes que assenyali la Junta Directiva per dur-los a terme.
3. Satisfer puntualment les quotes que s\u2019estableixin.
4. Mantenir la col·laboració que calgui per al bon funcionament de l\u2019associació.
5. Complir el reglament intern de l\u2019associació.
###Article 7è
Són causa de baixa a l\u2019associació:
1. Que ho decideixi la persona interessada, que ho ha de comunicar per escrit a la Junta Directiva.
2. No satisfer les quotes fixades.
3. No complir les obligacions estatutàries.
4. No complir el reglament intern de l\u2019associació.

Capítol 3r. L\u2019Assemblea General
-------------------------------------------
###Article 8è
1. L\u2019Assemblea General és l\u2019òrgan suprem de l\u2019associació; els seus membres en formen part per dret propi i irrenunciable.
2. Els membres de l\u2019associació, reunits en Assemblea General legalment constituïda, decidiran per majoria els assumptes que siguin competència de l\u2019Assemblea.
3. Les majoríes, tret dels casos que s'especifiqui explícitament, serán establertes per la meitat mes un dels vots emesos, incloent-hi  els blancs.
4. Tots els membres quedaran subjectes als acords de l\u2019Assemblea General, incloent-hi els absents, els qui en discrepin i els presents que s\u2019hagin abstingut de votar.

###Article 9è
L\u2019Assemblea General té les facultats següents:
1. Modificar els estatuts de l\u2019associació.
2. Adoptar els acords relatius a la representació legal, gestió i defensa dels interessos dels seus membres.
3. Controlar l\u2019activitat i la gestió de la Junta Directiva.
4. Aprovar els pressupostos anuals de despeses i ingressos, i la memòria anual de les activitats.
5. Elegir els membres de la Junta Directiva, destituir-los i substituir-los.
6. Establir les línies generals d\u2019actuació que permetin complir les finalitats de l\u2019associació.
7. Fixar les quotes que els membres de l\u2019associació hauran de satisfer.
8. Dissoldre i liquidar l\u2019associació.
La relació de facultats que es fan en aquest article té un caràcter merament enunciatiu i no limita les atribucions de l\u2019Assemblea General.
###Article 10è
1. L\u2019Assemblea General es reunirà en sessió ordinària com a mínim un cop a l\u2019any dins del primer trimestre dins l\u2019any.
2. L\u2019Assemblea General es reunirà amb caràcter extraordinari sempre que calgui, a requeriment de la Junta Directiva o bé quan ho sol·liciti un nombre de membres de l\u2019associació que representi, pel cap baix, un deu per cent de la totalitat; en aquest últim cas, ho farà dins un període no superior a 20 dies.
###Article 11è
1. La convocatòria de les assemblees generals, tant les ordinàries com les extraordinàries, es farà per escrit. Els anuncis de la convocatòria es col·locaran als llocs que es determinin, amb una anticipació mínima de 7 dies. La convocatòria s\u2019adreçarà també individualment a tots els membres. La convocatòria especificarà el dia, l\u2019hora i el lloc de reunió, com també l\u2019ordre del dia.
2. S\u2019inclouran preceptivament en l\u2019ordre del dia de l\u2019Assemblea General qüestions suscitades per cada grup de treball o el 10 per cent dels membres de l'associació, sempre que prèviament s\u2019hagin comunicat a la Junta Directiva.
3. Les reunions de l\u2019Assemblea General, les presidirà el president de l\u2019associació. Si no hi és, el substituiran, successivament, el vice-president o el vocal de més edat de la Junta. Actuarà com a secretari qui ocupi el mateix càrrec a la Junta Directiva. En absència dels anteriors l'Assemblea podrà elegir un moderador per majoría de la meitat mes un.
4. El secretari redactarà l\u2019acta de cada reunió de l\u2019Assemblea General es llegirà l\u2019acta de la sessió anterior a fi que s\u2019aprovi o s\u2019esmeni. Cinc dies abans, de tota manera, l\u2019acta i qualsevol altra documentació hauran d\u2019estar a disposició dels socis al local social.

###Article 12è
L\u2019Assemblea quedarà vàlidament constituïda en primera convocatòria amb l\u2019assistència d\u2019un mínim de la meitat mes un socis presents o representats.
Quedarà vàlidament constituïda en segona convocatòria sigui quin sigui el nombre de socis presents o representats. La segona convocatòria s\u2019haurà de fer mitja hora després de la primera i al mateix lloc, i s\u2019haurà d\u2019haver anunciat amb la primera.
###Article 13è
1. A les reunions de l\u2019Assemblea General, correspon un vot a cada membre de l\u2019associació.
2. Els acords es prendran per majoria simple de vots dels presents.
3. Per adoptar acords sobre la separació dels membres, la modificació dels estatuts, la dissolució de l\u2019associació, la constitució d\u2019una federació amb associacions similars o la integració en una d\u2019existent, caldrà un nombre de vots equivalent a dues terceres parts (2/3) mes un dels assistents, tant en la primera convocatòria com en la segona. En qualsevol cas, l\u2019elecció de la Junta Directiva, si es presenten diverses candidatures, es farà per acord de la majoria relativa dels socis presents i representats.

Capítol 4t. La Junta Directiva
-----------------------------------------

###Article 14è
1. Regirà, administrarà i representarà l\u2019associació la Junta Directiva, que està formada per:
1. el/la president/a.
2. el/la vice-president/a.
3. el/la secretari/a.
4. el/la tresorer/a.
5. vocal primer.
6. vocal segon.
7. vocal tercer.
8. vocal quart.
2. L\u2019elecció dels membres de la Junta Directiva es farà per votació de l\u2019Assemblea General.
3. L\u2019exercici del càrrec serà gratuït .

###Article 15è
1. Els membres de la Junta Directiva exerciran el càrrec durant un període de un any.
2. L'Assemblea pot disoldre la Junta Directiva abans d'un any per majoría de 2/3 mes un dels vots.
3 El cessament dels càrrecs abans d\u2019extingir-se el termini reglamentari del seu mandat podrà esdevenir-se per:
1. Dimissió voluntària presentada mitjançant un escrit en el qual se n\u2019exposin els motius. La baixa es fará efectiva en un termini no superior a 15 díes naturals a comptar a partir del dia següent a la recepció de l'escrit.
2. Malaltia que incapaciti per exercir el càrrec.
3. Baixa com a membre de l\u2019associació.
4. Sanció per una falta comesa en l\u2019exercici del càrrec, imposada d\u2019acord amb el que estableix l\u2019article 13è, punt 3r dels estatuts.
5. Dissolució de l'associació.

###Article 16è
La Junta Directiva té les facultats següents:
1. Representar, dirigir i administrar l\u2019associació de la manera més àmplia que reconegui la Llei; així mateix, complir les decisions preses per l\u2019Assembla General, d\u2019acord amb les normes, instruccions i directrius que aquesta Assemblea estableixi.
2. Prendre els acords que calgui en relació amb la compareixença davant dels organismes públics i per exercir tota mena d\u2019accions legals i interposar els recursos pertinents.
3. Proposar a l\u2019Assemblea General la defensa dels interessos de l\u2019associació.
4. Proposar a l\u2019Assemblea General la defensa de l\u2019establiment de les quotes que els membres de l\u2019associació hauran de satisfer.
5. Convocar les assembles generals i controlar que es compleixin els acords que s\u2019hi adoptin.
6. Presentar el balanç i l\u2019estat de comptes de cada exercici a l\u2019Assemblea General perquè els aprovi, i confeccionar els pressupostos de l\u2019exercici següent.
7. Elaborar la memòria anual d\u2019activitats i sotmetre-la a l\u2019aprovació de l\u2019Assemblea General.
8. Contractar els empleats que l\u2019associació pugui tenir.
9. Inspeccionar la comptabilitat i preocupar-se perquè els serveis funcionin amb normalitat.
10. Establir grups de treball per aconseguir de la manera més eficient i eficaç els fins de l\u2019associació, i autoritzar els actes que aquests grups de treball projectin realitzar.
11. Nomenar els vocals de la Junta Directiva que s\u2019hauran d\u2019encarregar de cada grup de treball, a proposta dels mateixos grups.
12. Dur a terme les gestions necessàries davant d\u2019organismes públics, entitats i altres persones, per aconseguir:
1. Subvencions o altres ajuts.
2. L\u2019ús de locals o edificis que puguin arribar a ser un lloc de convivència i comunicació i també un centre de recuperació ciutadana.
13. Obrir comptes corrents i llibretes d\u2019estalvis a qualsevol establiment de crèdit, o d\u2019estalvi i disposar dels fons que hi hagi en aquest dipòsit. La disposició dels fons es determina a l\u2019article 30è.
14. Resoldre provisionalment qualsevol cas que no s\u2019hagi previst als estatuts i informar-ne a la primera Assemblea General.
15. Qualsevol altra facultat que no estigui atribuïda d\u2019una manera específica a algun altre òrgan de govern de l\u2019associació o que li hagi estat delegada expressament.
###Article 17è
1. La Junta Directiva, convocada prèviament pel president o per la persona que el substitueixi, es reunirà en sessió ordinària amb la periodicitat que els seus membres decideixin, i en cap cas no podrà ser inferior a un any.
2. Es reunirà en sessió extraordinària quan la convoqui amb aquest caràcter el president o bé si ho sol·licita un cinquanta per cent dels membres que la componen.
###Article 18è
1. La Junta Directiva quedarà vàlidament constituïda si ha estat convocada amb antelació i hi ha un quòrum de la meitat més un.
2. Els membre de la Junta Directiva estan obligats a assistir a totes les reunions que es convoquin, encara que, per causes justificades, podran excusar-se\u2019n. L\u2019assistència del president o de les persones que el substitueixin hi serà necessària sempre.
3. La Junta Directiva prendrà els acords per majoria simple de vots dels assistents.
###Article 19è
1. La Junta Directiva podrà delegar alguna de les seves facultats en una o diverses comissions o grups de treball si compta, per fer-ho, amb el vot favorable de dos terços (2/3) dels seus membres.
2. També podrà nomenar, amb el mateix quòrum, un o més mandataris per exercir la funció que la Junta els confiï amb les facultats que cregui oportú conferir-los en cada cas.
###Article 20è
Els acords de la Junta Directiva es faran constar al llibre d\u2019actes. En iniciar-se cada reunió de la Junta Directiva, es llegirà l\u2019acta de la sessió anterior perquè s\u2019aprovi o es rectifiqui, si és procedent.

Capítol 5è. El/la president/a i el/la vice-president/a de l\u2019associació
-------------------------------------
###Article 21è
1. El/la president/a de l\u2019associació també serà el/la president/a de la Junta Directiva.
2. Són pròpies del president/a les funcions següents:
1. La direcció i representació legal de l\u2019associació, per delegació de l\u2019Assemblea General i de la Junta Directiva.
2. La presidència i la direcció dels debats, tant de l\u2019Assemblea General com de la Junta Directiva.
3. Emetre un vot de qualitat decisori en els casos d\u2019empat.
4. Establir la convocatòria de les reunions de l\u2019Assemblea General i de la Junta Directiva.
5. Visar les actes i els certificats confeccionats pel secretari de l\u2019associació.
6. Les atribucions restants pròpies del càrrec i les que li deleguin l\u2019Assemblea General i la Junta Directiva.
3. El/la president/a serà substituït, en cas d\u2019absència o malaltia, pel vice-president/a o el vocal de més edat de la Junta, per aquest ordre.

Capítol 6è. El tresorer i el secretari
----------------------------------------
###Article 22è
El tresorer tindrà com a funció la custòdia i el control dels recursos de l\u2019associació, com també l\u2019elaboració del pressupost, el balanç i la liquidació de comptes. Portarà un llibre de caixa. Signarà els rebuts de quotes i altres documents de tresoreria. Pagarà les factures aprovades per la Junta Directiva,
les quals hauran d\u2019ésser visades prèviament pel president. Ingressarà el que sobri en dipòsits oberts en establiments de crèdit o d\u2019estalvi.
###Article 23è
El secretari ha de custodiar la documentació de l\u2019associació, aixecar, redactar i signar les actes de les reunions de l\u2019Assemblea General i la Junta Directiva, redactar i autoritzar les certificacions que calgui lliurar, i també portar el llibre de registre de socis.

Capítol 7è. Les comissions o grups de treball
----------------------------------------------
###Article 24è
La creació i constitució de qualsevol comissió o grup de treball, la plantejaran els membres de l\u2019associació que vulguin formar-lo, que n\u2019assabentaran la Junta Directiva i explicaran les activitats que s\u2019han proposat dur a terme. La Junta Directiva n\u2019aprovarà la constitució, llevat que hi hagi en contra el vot de les 4/5 parts de la Junta Directiva, la qual podrà constituir directament comissions o grups de treball sempre que compti amb el suport d\u2019un grup mínim de dos socis. La Junta Directiva
es preocuparà d\u2019analitzar les diferents comissions o grups de treball. Un cop al mes l\u2019encarregat presentarà a la Junta un informe detallat de les seves actuacions.

Capítol 8è. El règim econòmic
------------------------------------
###Article 25è
Aquesta Associació no té patrimoni fundacional.
###Article 26è
Els recursos econòmics de l\u2019associació es nodriran de:
1. Les quotes que fixi l\u2019Assemblea General per als seus membres.
2. Les subvencions oficials o particulars.
3. Les donacions, herències o llegats.
4. Les rendes del patrimoni mateix o bé d\u2019altres ingressos que puguin obtenir-se.
5. Crowfunding

###Article 27è
Tots els membres de l\u2019associació tenen l\u2019obligació de sostenir-la econòmicament, mitjançant quotes, de la manera i en la proporció que determini l\u2019Assemblea General, a proposta de la Junta Directiva. L\u2019Assemblea General podrà establir quotes d\u2019ingrés, quotes periòdiques mensuals \u2014que s\u2019abonaran per mesos, trimestres o semestres, segons el que disposi la Junta Directiva\u2014 i quotes extraordinàries.
###Article 28è
L\u2019exercici econòmic coincidirà amb l\u2019any natural i quedarà tancat el 31 de desembre.
###Article 29è
En els comptes corrents o llibretes d\u2019estalvi oberts en establiments de crèdit o d\u2019estalvi, hi figuraran les signatures del president, el vice-president, el tresorer, el secretari i un vocal. Per poder disposar dels fons n\u2019hi haurà prou amb dues firmes, de les quals una haurà de ser necessàriament la del tresorer o el president.

Capítol 9è. La dissolució
------------------------------
###Article 31è
L\u2019associació podrà ser dissolta si ho acorda l\u2019Assemblea General, convocada amb caràcter extraordinari expressament per a aquesta finalitat. La majoría necessaria es de 2/3 mes un dels vots, comptant els blancs.
###Article 32è
1. Un cop acordada la dissolució, l\u2019Assemblea General prendrà les mesures oportunes tant pel que fa a la destinació dels béns i drets de l\u2019associació com a la finalitat, l\u2019extinció i la liquidació de qualsevol operació pendent.
2. La Junta Directiva cesarà a continuació de l'acord de dissolució i es sotmetrá a l'elecció de l'Assemblea sense perjudici de que es presentin noves candidatures.
3. La nova Junta Directiva tendrà l'unica finalitat de disoldre l'associació i afrontar els compromisos de l'associació fins a la dissolució efectiva.
4. L\u2019assemblea està facultada per elegir una comissió liquidadora sempre que ho cregui necessari.
5. Els membres de l\u2019associació estan exempts de responsabilitat personal. La seva responsabilitat quedarà limitada a complir les obligacions que ells mateixos hagin contret voluntàriament.
6. El romanent net que resulti de la liquidació es lliurarà directament a l\u2019entitat benèfica o associació sense ànim de lucre que designi l\u2019Assemblea General.
7. Les funcions de liquidació i execució dels acords a què fan referència els números anteriors d\u2019aquest mateix article seran competència de la Junta Directiva, si l\u2019Assemblea General no ha conferit aquesta missió a una comissió liquidadora especialment designada.
